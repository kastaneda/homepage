---
title: Сама довга ніч, сама темна ніч
date: 2020-12-22 04:40:00 +0200
---

Сьогодні ніч зимового сонцестояння.

Темно та прохолодно. На вулиці є ліхтарі, але нема ніякого руху. Жодних машин таксі чи пішоходів, тому ніч відчувається більш темною. Я раз за разом дивлюсь у вікно.

Сиджу в темряві і думаю про своє життя. Відчуваю нерухомий тиск темряви. Час плине. 

Мені очевидно, що я не досяг запланованого [рівня контролю](/2020/04/14/next-big-goals.html) над собою, своїм життям, над часом, грошима і всім таким. Поки що не досяг. Але хочу досягнути і вірю, що досягну.

Я вірю, що сонце зійде.
